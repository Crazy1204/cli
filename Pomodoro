تکنیک پومودورو  یکی از روش های مدیریت زمان است که فرانچسکو سیریلو در دهه ۹۰ ابداع کرد که بر برنامه‌ریزی در کار و استراحت کردن تأکید می‌کند. پومودورو از کلمه ایتالیایی «گوجه‌فرنگی» گرفته‌شده است؛ زیرا سیریلو از زمان‌سنج آشپزخانه که به شکل گوجه‌فرنگی بود برای درس خواندن استفاده می‌کرد.
این روش بسیار سودمند است زیرا شما را مجبور می‌کند بر یک موضوع خاص در یک‌زمان مشخص تمرکز کنید. همچنین روش مؤثری است زیرا هدفی قابل‌دسترس را دنبال می‌کند. ۲۵ دقیقه‌ای که از شما انتظار می‌رود کارکنید و بر آن تمرکز کنید، هدفی کاملاً در دسترس است.

روش پومودورو بهترین روش برای حفظ تمرکز است زیرا شما را از طریق یک روش کاربردی به متمرکز و مفید بودن در کل روز تشویق می‌کند. هدفی که در این روش دنبال می‌کنید، واقعی و کاربردی است و تقریباً برای همه عملی است.
توانایی دوری کردن از عوامل حواس‌پرتی و متمرکز نگه‌داشتن خود بر موضوعی، چه کار باشد چه درس خواندن، مهارتی عالی است؛ مانند هر مهارت دیگری، برای بهتر شدن در آن، باید تمرین کنید و آن را توسعه دهید. 
